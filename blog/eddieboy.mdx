---
title: "Eddie Boy"
date: "2021-07-12"
author: "Puck"
---

# 2021 Eddie Boy
#eddieboy

## Week 27
Je bent nu net 3. De afgelopen weken wil je altijd voetballen en sinds deze week kan je een frisbee vangen en zijn we meerdere keren per dag met jou aan het frisbeeen. Ik probeer je wel eens rustig achter een filmpje te zetten, maar dat houdt je aandacht nog geen 5 minuten vast. Je staat dan altijd aan me trekken. “Wil je met mij frisbees?! Wil je met me voetballen?!” 

Je bent bijna zindelijk, ook s nachts. Je plast zelf op de wc (en soms in de bosjes of de gracht), maar het poepen wil nog niet lukken. Bijna iedere dag denken we op een gegeven moment, waar is Eddie? Wat is ie stil? Dan sta je ergens stiekem in een hoekje te poepen in je broek. Er zijn al velen onderbroeken gewassen. We zijn er hopelijk bijna! 

Je hebt het vaak over de baby die gaat komen. Als we ergen zijn dan zeg je: “ Mama heeft een baby” En als je iets kleins ziet, is het een baby-iets. Zo lief! 

## Week 37
Er is veel gebeurd afgelopen weken. We zijn terug verhuisd naar de Dijkshoornseweg (we woonden tijdelijk in de Trompetstraat door de verbouwing) en we hebben vakantie gehad. Niet veel gedaan, vooral lekker in het nieuwe thuis gespeeld, dagje strand, dagje stad. Je word steeds beter in jezelf vermaken of samen spelen met Theo. We hebben een racebaan met autootjes waar je graag me speelt. Ook ga je al bezig met lego en maak je soms al geweldige dingen. 

Op de opvang op de Montessori school gaat het heel goed. Voor de vakantie vond je het nooit leuk als ik weg ging, maar sinds de vakantie gaat het afscheid nemen heel makkelijk. Even knuffelen, ritmieken aantrekken, nog even samen zitten en dan ga je me uitzwaaien. Je mag zelf al wennen in groep 1 bij juf Marjan. Dat gaat ook heel goed en je bent geloof ik heel trots daarop.

Je was trouwens eindelijk zindelijk in de vakantie. Alle poep ging bijna op de wc. Helaas is dat nu weer een beetje minder. Je wilt graag dat ik of Thijs bij het poepen zijn geloof ik. Sowieso ben je in een hele lieve knuffelige fase. Je wilt heel veel bij ons op schoot en samen met ons spelen. Heel gezellig! 
![](IMG_2173.JPG)
![](IMG_2002.JPG)
![](07b2e715-5ad2-4d89-9521-3b4c0b617be3.JPG)
![](IMG_2308.JPG)
![](IMG_2250.JPG)
![](IMG_2332.JPG)